# Zadání úkolu

Stáhni si data o procentu žen mezi zaměstnanci ICT sektoru ze souboru [isoc_sks_itsps_page_linear.csv](isoc_sks_itsps_page_linear.csv). Zdrojem dat je [Eurostat](https://ec.europa.eu/eurostat/databrowser/view/isoc_sks_itsps/default/table?lang=en).

Vytvoř graf procentuálního zastoupení žen v jednotlivých státech EU za rok 2023. Kde je zastoupení nejvyšší a kde nejnižší?

Zjisti, ve kterém státě se za sledované období nejvíce zvýšil podíl žen v ICT sektoru. Dokáže k tomu ChatGPT doplnit kontext, který by tento růst vysvětlil? Nech si zobrazit vývoj počtu žen v ICT za celé období pro Českou republiku a sousední země.

Zeptej se ChatGPT na další další datasety z Eurostatu, které by mohly pomoci vysvětlit zastoupení žen v ICT v jednotlivých státech. Požádej, aby k datasetům poskytl jejich unikátní identifikátory, pomocí kterých je nejjednodušší dataset vyhledat. Zkus vybraný dataset stáhnout a nahrát do ChatGPT (do stejné konverzace). Ke stahování doporučuji formát CSV nebo TSV, s Excel sešitem má ChatGPT při čtení problémy.

Nech si zobrazit bodový graf hodnot obou datasetů pro rok 2023. Vypadá to, že by mezi daty mohla být souvislost? Nech si spočítat korelační koeficient. Zkus přidat nějaký další dataset a opět si ověř korelaci. Na základě svých zjištění zkus formulovat nějaké opatření vládní politiky, které by mohlo pomoct zvýšit zastoupení žen v ICT sektoru.
